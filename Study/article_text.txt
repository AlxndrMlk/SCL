Firmy coraz bardziej narzekają na to, że w inwestycjach infrastrukturalnych panują ogromne
wahania. Co kilka lat przychodzą dołki, które mocno odbijają się na branży. – Ideałem
byłoby przedstawienie przez GDDKiA i PKP PLK planów na trzy lata z rozbiciem na
kwartały. Wtedy firmy mogłyby się lepiej przygotować do inwestycji – zaznacza Dariusz
Blocher, prezes Budimeksu. Jak dotąd wykonawcy nie mogą się tego doprosić.
XXX
<br><br><br>

Generalna Dyrekcja Dróg Krajowych i Autostrad wprawdzie od zeszłego roku ogłasza plan
przetargów na 12 miesięcy, ale gorzej wychodzi jej z realizacją zamierzeń. Na początku 2019
r. GDDKiA zapowiadała, że ogłosi przetargi na budowę 435 km tras. Ostatecznie długość
dróg, co do których udało się ogłosić postępowania, była o kilkadziesiąt kilometrów krótsza.
Nie doczekaliśmy się m.in. przetargów na budowę odcinków trasy Via Carpatia na Podlasiu
czy fragmentu S17 koło Warszawy, czyli wschodniej obwodnicy stolicy.

<br><br>

Spółka PKP Polskie Linie Kolejowe realizuje zaś wart 76 mld zł Krajowy Program
Kolejowy, ale poszczególne inwestycje mają duże opóźnienie. Poślizg złapały też
poszczególne przetargi.

<br><br>

Firmy zwracają uwagę, że w ostatnim czasie zwalniają też inwestycje miejskie. – W
samorządach widać duży spadek, jeśli chodzi o przetargi. Kiedy okazuje się, że oferty
znacznie przekraczają kosztorysy urzędników, to władze miast często wstrzymują się z
ogłaszaniem kolejnych postępowań – mówi Blocher.

<br><br>

Do nierównego wydawania środków przyczynia się przede wszystkim kalendarz
siedmioletnich budżetów unijnych. Na ożywienie można liczyć na początku i pod koniec
okresów finansowania, kiedy urzędnicy chcą wydać wszystkie przyznane środki. Stąd górka
w branży, jaką mieliśmy w latach 2017–2018, i spodziewana kolejna za dwa–trzy lata.

<br><br>

Do wyhamowania, które widać w ostatnich miesiącach, w dużej mierze przyczynił się wzrost
kosztów.